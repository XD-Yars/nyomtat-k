<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="nyomtató.css">
</head>
<body>
    <nav class="navbar">
    <ul>
        <li><a href="nyomtató.html">Főoldal</a></li>
        <li><a href="tulajdonsagok.html">Általános tulajdonságok</a></li>
        <li><a href="csoportositas.html">A nyomtatók csoportosítása</a></li>
        <li><a href="tipusok.html">Nyomtatótípusok</a></li>
        <li><a href="ipari.html">Ipari, nyomdaipari felhasználású nyomtatók</a></li>
        <li><a href="3D nyomtató.html">3D nyomtató</a></li>
        <li><a href="hőnyomtató.html">Hőnyomtató</a></li>
        <li><a href="lézernyomtató.html">Lézernyomtató</a></li>
        <li><a href="ütős nyomtató.html">ütős nyomtató</a></li>
    </ul>
</nav>
    <h1>Ipari, nyomdaipari felhasználású nyomtatók</h1>
    <p>A tintasugaras technológiának ipari felhasználása is jelentős. A nagyméretű (1–5 m széles) digitális nyomtatók kizárólag tintasugaras elven működnek.

        Vízbázisú technológia
        Vízbázisú festékkel a "bubble jet", azaz hővel-párolgással-lecsapódással működő gépek működnek. Jellemzően a HP gyártmányú "plotterek" működnek így (Designjet sorozat). Régebbi meghatározó gyártó az Encad volt, amíg a Kodak fel nem vásárolta.
        
        Dye based azaz vízbázisú színezékkel nagy színerejű, fotószerű képek készülhetnek, az erős fényt nem, vagy korlátozottan viselik el, pár hónap(!) után a nyomatok fakulhatnak. A "dye" szerves kémiai színezék, mint szerves vegyület, bomlékony, innen a fakulásveszély.
        Pigment based festékkel készült nyomatok alkalmasak UV fény terhelés elviselésére is. Múzeumi körülmények közti élettartam akár száz év is lehet, a direkt napsugárzást is elviselhetik 2-4 évig. A pigment fémes jellegű vegyület, nem bomlik könnyen le, mint a dye.
        Oldószertartalmú technológia
        Szerves oldószert tartalmazó festékekkel UV fény és vízálló nyomatok készülhetnek, a vízbázisú technológia az ipari felhasználásban csökkenő jelentőséggel bír. Jelölés (vonalkód stb) típusú alkalmazás változatlanul jelentős a vízbázisú technika, mindenhol máshol visszaszorulóban van. Az oldószer tartalmú festékek jellemzően pigment tartalmúak, nem fakulnak.
        
        Oldószertartalmú festékeket kizárólag piezo- nyomtatófejekkel lehet nyomtatni. Meghatározó fejgyártók: Xaar, Konica-Minolta, Spectra, Seiko, Epson.
        
        Eco Solvent
        Eco solventnek nevezik a nagy felbontású (720dpi vagy több) Epson fejekkel kompatibilis festékeket. Ezek bevonat nélküli anyagokon is működnek, a különböző generációk (Eco Sol, Eco Sol II, Eco Sol Max, stb) eltérő karcállósággal és UV ellenállósággal rendelkeznek. Az ecosol festékek szaga nem túl erős, a gyártók szerint irodai környezetben is használhatóak. Ezzel szemben a cikkíró szellőztetést javasol. Jellemző gépgyártók ecosol festékkel: Roland, Mutoh, Mimaki.
        
        Mild vagy Light Solvent
        A "Könnyű oldószeres" festékek átmenetet képeznek az Ecosol és a nagy oldószertartalmú festékek közt. Alkalmazható nyomtatófejek: Konica-Minolta, Seiko, Epson (kisebb részben). A nyomatok jobb karcállósággal rendelkeznek, mint az Ecosollal nyomtatottak, UV állóság direkt kitettség esetén is néhány év lehet. Jellemző gépgyártók: Seiko, Mimaki.
        
        Hard Solvent
        A nagy oldószertartalmú nyomtatókat szokás röviden "oldószeres" nyomtatónak nevezni. UV, vízálló, karcálló nyomatok készítésére alkalmasak, jellemzően 360 dpi-s fejekkel. A nyomás képet gyakran a CMYK (nyomdai alapszínek, ciánkék, magenta, sárga, fekete) világos színekkel (Lc, Lm, világos cián, világos magenta) történő kiegészítésével vizuálisan javítják. Fejgyártók: Xaar, Spectra. Gépgyártók: HP, Gandinnovation, Mutoh. Eco- vagy Mild- gépek több-kevesebb sikerrel átalakíthatóak oldószeresre, a szervizigény ilyenkor megnőhet. Oldószeres gépen akár óriásplakátok is készülnek, illetve a házméretű, speciális hálóra nyomtatott reklámgrafikák is kizárólag így készülnek.
        
        ÚJ irány: az "UV szárítású" technológia Röviden ezeket "UV nyomtatónak" is nevezik, de nem összetévesztendők az UV álló nyomatot adó, vizes vagy oldószeres technológiával. Itt a tintasugaras fejből kilövellt festéket a nyomtatás közben UV fénnyel megvilágítják a speciális építésű gépeken, aminek hatására a festékben láncreakció játszódik le, és a festék pillanatszerűen polimerizálódik. Tehát itt a száradás nem párolgásos mechanizmusú, mint a víz- vagy oldószerbázisú festékek esetében. A kikeményedett festék vastag, karcálló, relatíve merev, UV fénynek és víznek ellenálló. Jellemző gyártók: HP, Fuji, Grapo, Barak, Agfa, Mutoh, Mimaki. UV géppel táblás, vastag anyagok is közvetlenül nyomtathatók.
        
        ÚJ irány: Greyscale technológia Míg a "régebbi" technológiák binárisak, új fejlesztésként megjelent az ún. Greyscale, azaz "árnyalatos" nyomtatás. Itt már nem csak a papír fehér színéből, és a kinyomtatott 100 színerejű festékpontocskákból áll össze a kép, hanem a nyomtató képes önmagában a köztes, világosabb árnyalatok nyomtatására is! Ennek az áttörésnek köszönhetően nem kell a világos (Lc, Lm) színeket alkalmazni, mégis nagy vizuális felbontás érhető el. Jellemző fej: Xaar Omnidot greyscale fej.
        
        Van európai gyártó? Tintasugaras nyomtatót jellemzően japán, amerikai és kínai cégek gyártanak . Ezért érdemel külön figyelmet a csehországi Olomoucban fejlesztett GRAPO gépcsalád. Mindhárom gépük UV szárítású ipari nyomtató, Konica, Minolta, illetve újabban Xaar Omnidot fejekkel, 2 méter körüli szélességgel.</p>




</header>
</body>
</html>